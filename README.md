# Sostenere un nuovo ecosistema digitale della cultura...
KNOT è un progetto pilota triennale dell’Università di Bologna e dell'Istituto centrale per la digitalizzazione del patrimonio culturale - DIGITAL LIBRARY del Ministero della Cultura per la valorizzazione del patrimonio culturale digitale degli Atenei italiani.

Il progetto si inserisce nell'ambito di un accordo tra l'Università di Bologna e il Ministero per la costituzione di un centro di ricerca a supporto dell'ecosistema digitale della cultura che è parte centrale della missione dell’Istituto. A tal fine l’attività di ricerca dell'Università di Bologna coinvolge tre Dipartimenti (Dipartimento dei Beni Culturali – DBC, Dipartimento di Filologia classica e italianistica – FICLIT, Dipartimento di Informatica, Scienza e Ingegneria – DISI) ed ha l'obiettivo di sviluppare forme e metodi di integrazione del patrimonio culturale digitale degli Atenei italiani all’interno dell’infrastruttura nazionale.
